♦♦♦♦♦ GovernoItalianoSite ♦♦♦♦♦♦♦♦♦♦♦♦♦ NOTIZIA

titolo: Incontro del Presidente Meloni con il Presidente Zelensky a Granada

NotizieIncontro del Presidente Meloni con il Presidente Zelensky a GranadaIl Presidente del Consiglio, Giorgia Meloni, ha avuto oggi a margine del Vertice della Comunità Politica Europea di Granada un cordiale incontro con il Presidente dell’Ucraina, Volodymyr Zelensky. Il Presidente Meloni ha confermato il continuo e convinto sostegno a 360 gradi del Governo italiano alle autorità ucraine per la difesa delle infrastrutture critiche e per le esigenze di Kiev in vista della stagione invernale finché sarà necessario e con l’obiettivo di raggiungere una pace giusta, duratura e complessiva. Il Presidente Zelensky ha ringraziato il Presidente del Consiglio e il Governo italiano per il supporto da sempre assicurato alle Istituzioni e alle popolazioni ucraine. I due leader hanno discusso anche di come garantire sostegno in tema di iniziativa sul grano a favore dei paesi africani che stanno affrontando una crescente crisi alimentare.



♦♦♦♦♦ GovernoItalianoSite ♦♦♦♦♦♦♦♦♦♦♦♦♦ NOTIZIA

titolo: Incontro con il Cancelliere federale della Repubblica di Germania Scholz

NotizieIncontro con il Cancelliere federale della Repubblica di Germania ScholzIl Presidente del Consiglio, Giorgia Meloni, ha avuto oggi a margine del Consiglio Europeo informale di Granada un lungo incontro con il Cancelliere federale della Repubblica di Germania, Olaf Scholz.
I due Capi di Governo hanno discusso dei principali temi europei al centro del Consiglio, con particolare riguardo alla questione migratoria, esprimendo soddisfazione per l’intesa raggiunta a Bruxelles sul Regolamento “Crisi e forza maggiore”. I due leader, nel constatare l’ottimo livello della cooperazione tra Roma e Berlino, si sono dati appuntamento al Vertice intergovernativo italo-tedesco, che si terrà in Germania a fine novembre.



♦♦♦♦♦ GovernoItalianoSite ♦♦♦♦♦♦♦♦♦♦♦♦♦ NOTIZIA

titolo: Concessioni demaniali marittime, lacuali e fluviali – riunione del Tavolo tecnico del 5 ottobre 2023

NotizieConcessioni demaniali marittime, lacuali e fluviali – riunione del Tavolo tecnico del 5 ottobre 2023Si è svolta questo pomeriggio a Palazzo Chigi la riunione del Tavolo tecnico consultivo in materia di concessioni demaniali marittime, lacuali e fluviali, istituito ai sensi del decreto-legge 198 del 2022 con il compito di definire i criteri tecnici per la determinazione della sussistenza della scarsità della risorsa naturale disponibile. Vi hanno preso parte i rappresentanti dei ministeri competenti, delle regioni, delle associazioni di categoria del settore. 



♦♦♦♦♦ GovernoItalianoSite ♦♦♦♦♦♦♦♦♦♦♦♦♦ NOTIZIA

titolo: Premio Giacomo Matteotti, i vincitori della XIX edizione 2023

NotiziePremio Giacomo Matteotti, i vincitori della XIX edizione 2023La Commissione giudicatrice per l’assegnazione del Premio Giacomo Matteotti – presieduta dal Segretario generale della Presidenza del Consiglio dei ministri, Pres. Carlo Deodato e composta dalla dott.ssa Silvia Calandrelli, dal prof. Stefano Caretti, dalla dott.ssa Emanuela Giordano Meschini, dal prof. Francesco Maria Chelli, dal prof. Alberto Aghemo e dal prof. Bruno Tobia – ha conferito il premio alle seguenti opere ...



♦♦♦♦♦ GovernoItalianoSite ♦♦♦♦♦♦♦♦♦♦♦♦♦ NOTIZIA

titolo: Nota del Dipartimento per le politiche antidroga

NotizieNota del Dipartimento per le politiche antidrogaDall’avvio dell’attività di questo governo è iniziato un lavoro di prevenzione, sul fronte delle dipendenze, che punta a far crescere la consapevolezza - ancora scarsa - sui danni, talora irreversibili, derivanti dall’assunzione di droga. Il lavoro viene svolto con le comunità, con i Serd e con le principali strutture di ricerca. Desta perciò sconcerto leggere sentenze come quella del Tribunale di Roma, resa oggi nota dai media, che ha assolto un trentunenne che deteneva una quantità di GBL, la c.d. “droga dello stupro”, sufficiente per ricavarne 2.622 dosi, con la motivazione che l’imputato ne avrebbe fatto uso per affrontare i suoi problemi psichici ...



♦♦♦♦♦ GovernoItalianoSite ♦♦♦♦♦♦♦♦♦♦♦♦♦ NOTIZIA

titolo: Otto per mille, entro il 31 ottobre la presentazione delle domande per la nuova tipologia di intervento

NotizieOtto per mille, entro il 31 ottobre la presentazione delle domande per la nuova tipologia di interventoDal 15 settembre al 31 ottobre 2023 potranno essere presentate le domande per accedere alla quota Irpef otto per mille destinata agli interventi di “recupero dalle tossicodipendenze e dalle altre dipendenze patologiche”.



