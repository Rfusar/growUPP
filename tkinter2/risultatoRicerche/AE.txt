☺☺☺☺☺☺☺☺☺ agenziaEntrate ☺☺☺☺☺☺☺☺☺☺☺☺ NOTIZIA

DATA: 18/09/23

TITOLO: Dichiarazione precompilata 2023

C’è tempo fino al 2 ottobre prossimo per presentare il 730 precompilato tramite l’applicazione web. Fino a quella data si potrà accettare o modificare e inviare all’Agenzia la propria dichiarazione.
Cerchio rosso sulla data del 30 novembre 2023, invece, per presentare il modello Redditi precompilato. Stessa scadenza anche per l’invio di Redditi correttivo del 730.
Ricordiamo, inoltre, che si può delegare un familiare o una persona di fiducia a gestire la propria precompilata e a utilizzare gli altri servizi online anche via web o in videochiamata.


☺☺☺☺☺☺☺☺☺ agenziaEntrate ☺☺☺☺☺☺☺☺☺☺☺☺ NOTIZIA

DATA: 04/09/23

TITOLO: Maxi concorsi, oltre 188mila domande per i due bandi

Allo scadere del termine per le candidature, sono 129.751 le domande di partecipazione arrivate per l’area delle attività tributarie e 58.541 per quella dei servizi di pubblicità immobiliare. La prova scritta per entrambe le procedure si terrà nella settimana dal 13 al 17 novembre 2023 e si svolgerà su più sedi decentrate a livello nazionale, isole comprese. Il diario e la sede d'esame o eventuali variazioni saranno pubblicate con avviso il 16 ottobre prossimo


☺☺☺☺☺☺☺☺☺ agenziaEntrate ☺☺☺☺☺☺☺☺☺☺☺☺ NOTIZIA

DATA: 23/09/23

TITOLO: Contributo a fondo perduto per interventi edilizi 2023 agevolabili al 90%

Pubblicato il provvedimento con le istruzioni per richiedere il contributo a fondo perduto sugli interventi edilizi detraibili al 90%, in relazione alle spese sostenute dal 1° gennaio al 31 ottobre di quest’anno su immobili adibiti a prima casa e parti comuni condominiali. Si tratta del contributo riservato ai proprietari (o titolari di altro diritto di godimento) con reddito non superiore a 15mila euro, introdotto dal Dl aiuti-quater con riguardo al 10% di spese non agevolate. La domanda andrà presentata dal 2 al 31 ottobre tramite una procedura web, disponibile nell’area riservata del sito dell’Agenzia, direttamente dal richiedente o tramite un intermediario


☺☺☺☺☺☺☺☺☺ agenziaEntrate ☺☺☺☺☺☺☺☺☺☺☺☺ NOTIZIA

DATA: 22/09/23

TITOLO: Cessione crediti

Pubblicato il provvedimento del 22 settembre 2023 con le indicazioni per chiedere l’annullamento della ripartizione in dieci rate annuali dei bonus edilizi residui (c.d. spalmacrediti) e delle opzioni per l’utilizzo in compensazione, tramite F24, dei crediti tracciabili.
A partire dal 5 ottobre 2023 sarà disponibile sulla “Piattaforma cessione crediti”, nell’area riservata del sito dell’Agenzia, l’apposita funzionalità


☺☺☺☺☺☺☺☺☺ agenziaEntrate ☺☺☺☺☺☺☺☺☺☺☺☺ NOTIZIA

DATA: 07/08/23

TITOLO: Regolarizzazione delle cripto-attività

Approvati con provvedimento del Direttore modello e istruzioni per regolarizzare le cripto-attività detenute e/o i relativi redditi realizzati entro il 31 dicembre 2021. La richiesta deve essere presentata entro il prossimo 30 novembre dopo aver versato la sanzione per la violazione degli obblighi di monitoraggio fiscale e/o l’imposta sugli eventuali redditi derivanti dalle cripto-attività. Possono aderire alla regolarizzazione i contribuenti persone fisiche, gli enti non commerciali e le società semplici residenti in Italia.


☺☺☺☺☺☺☺☺☺ agenziaEntrate ☺☺☺☺☺☺☺☺☺☺☺☺ NOTIZIA

DATA: 05/07/23

TITOLO: Definizione agevolata controversie tributarie

Con un provvedimento approvato il nuovo modello per chiudere in via agevolata le controversie con il Fisco. Lo schema aggiornato, insieme alle istruzioni, recepisce le ultime modifiche normative introdotte con il “decreto Bollette” (Dl n. 34/2023), che ha posticipato dal 30 giugno al 30 settembre 2023 il termine per aderire, stabilito l’opzione per la rateazione mensile e modificato il calendario dei versamenti delle prime tre rate: le nuove scadenze sono 30 settembre 2023, 31 ottobre 2023 e 20 dicembre 2023. È stata aggiornata anche la piattaforma per la trasmissione telematica delle domande


