☺☺☺☺☺☺☺☺☺ agenziaEntrate ☺☺☺☺☺☺☺☺☺☺☺☺ NOTIZIA

DATA: 03/10/23

TITOLO: Dichiarazione precompilata 2023

Cerchio rosso sulla data del 30 novembre 2023 per presentare il modello Redditi precompilato. Stessa scadenza anche per l’invio di Redditi correttivo del 730.
Ricordiamo, inoltre, che si può delegare un familiare o una persona di fiducia a gestire la propria precompilata e a utilizzare gli altri servizi online anche via web o in videochiamata.


☺☺☺☺☺☺☺☺☺ agenziaEntrate ☺☺☺☺☺☺☺☺☺☺☺☺ NOTIZIA

DATA: 25/09/23

TITOLO: Deleghe per servizi online, domanda unica per Entrate e Riscossione

Pubblicato il provvedimento che introduce la possibilità di delegare, con un’unica richiesta, un familiare o una persona di fiducia ad accedere, nel proprio interesse, ai servizi online sia dell’Agenzia delle Entrate sia dell’Agenzia delle entrate-Riscossione. Approvati tre diversi modelli (persone di fiducia, tutori/amministratori di sostegno/curatori speciali, genitori) da presentare all’Agenzia delle Entrate


☺☺☺☺☺☺☺☺☺ agenziaEntrate ☺☺☺☺☺☺☺☺☺☺☺☺ NOTIZIA

DATA: 02/10/23

TITOLO: Ispezione ipotecaria online dei registri cartacei

E' ora possibile consultare online, in tutta Italia, anche le note e i titoli conservati in formato cartaceo nei registri immobiliari, senza doversi recare al front-office del Servizio di Pubblicità immobiliare competente. Gli utenti abilitati a Sister con profilo ordinario potranno ottenere il documento richiesto per via telematica e consultarlo per sette giorni dalla data del rilascio


☺☺☺☺☺☺☺☺☺ agenziaEntrate ☺☺☺☺☺☺☺☺☺☺☺☺ NOTIZIA

DATA: 23/09/23

TITOLO: Contributo a fondo perduto per interventi edilizi 2023 agevolabili al 90%

Pubblicato il provvedimento con le istruzioni per richiedere il contributo a fondo perduto sugli interventi edilizi detraibili al 90%, in relazione alle spese sostenute dal 1° gennaio al 31 ottobre di quest’anno su immobili adibiti a prima casa e parti comuni condominiali. Si tratta del contributo riservato ai proprietari (o titolari di altro diritto di godimento) con reddito non superiore a 15mila euro, introdotto dal Dl aiuti-quater con riguardo al 10% di spese non agevolate. La domanda andrà presentata dal 2 al 31 ottobre tramite una procedura web, disponibile nell’area riservata del sito dell’Agenzia, direttamente dal richiedente o tramite un intermediario


☺☺☺☺☺☺☺☺☺ agenziaEntrate ☺☺☺☺☺☺☺☺☺☺☺☺ NOTIZIA

DATA: 22/09/23

TITOLO: Cessione crediti

Pubblicato il provvedimento del 22 settembre 2023 con le indicazioni per chiedere l’annullamento della ripartizione in dieci rate annuali dei bonus edilizi residui (c.d. spalmacrediti) e delle opzioni per l’utilizzo in compensazione, tramite F24, dei crediti tracciabili.
A partire dal 5 ottobre 2023 sarà disponibile sulla “Piattaforma cessione crediti”, nell’area riservata del sito dell’Agenzia, l’apposita funzionalità


☺☺☺☺☺☺☺☺☺ agenziaEntrate ☺☺☺☺☺☺☺☺☺☺☺☺ NOTIZIA

DATA: 05/07/23

TITOLO: Definizione agevolata controversie tributarie

Con un provvedimento approvato il nuovo modello per chiudere in via agevolata le controversie con il Fisco. Lo schema aggiornato, insieme alle istruzioni, recepisce le ultime modifiche normative introdotte con il “decreto Bollette” (Dl n. 34/2023), che ha posticipato dal 30 giugno al 30 settembre 2023 il termine per aderire, stabilito l’opzione per la rateazione mensile e modificato il calendario dei versamenti delle prime tre rate: le nuove scadenze sono 30 settembre 2023, 31 ottobre 2023 e 20 dicembre 2023. È stata aggiornata anche la piattaforma per la trasmissione telematica delle domande


